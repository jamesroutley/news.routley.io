<!DOCTYPE html>
<html>
  <head>
    <meta charset="utf-8" />
    <meta http-equiv="X-UA-Compatible" content="IE=edge,chrome=1" />
    <meta name="viewport" content="width=device-width, initial-scale=1" />
    <title>James Routley | Feed</title>
    <link
      rel="stylesheet"
      type="text/css"
      href="../styles.css"
      media="screen"
    />
  </head>
  <body>
    <a href="/index.html">Back</a>
    <a href="https://www.defensie.nl/actueel/nieuws/2024/02/06/mivd-onthult-werkwijze-chinese-spionage-in-nederland">Original</a>
    <h1>China spied on Dutch Cyber Intelligence through FortiGate backdoors</h1>
    
    <div id="readability-page-1" class="page"><div>
  
<p>
  Nieuwsbericht | 06-02-2024 | 15:33</p><p>De Militaire Inlichtingen- en Veiligheidsdienst (MIVD) heeft Chinese cyberspionage in Nederland blootgelegd. De dienst ontdekte geavanceerde Chinese malware die dit mogelijk maakt. Een Chinese statelijke actor is hiervoor verantwoordelijk. Dit stelt de MIVD op basis van eigen inlichtingen vast.</p>
  <div>

<p>China gebruikt dit type malware voor spionage op computernetwerken. De malware wordt ingezet bij systemen (FortiGate) van het bedrijf Fortinet. Hiermee kunnen  computergebruikers op afstand werken. Fortinet levert wereldwijd deze cyberbeveiliging. </p>

<p>De MIVD trof de malware vorig jaar bij de krijgsmacht aan op een losstaand computernetwerk. Dit werd gebruikt voor ongerubriceerde Research and Development (R&amp;D). Doordat dit systeem op zichzelf stond, leidde dit niet tot schade aan het netwerk van Defensie. </p>

<p>“De MIVD kiest er voor het eerst voor om een technisch rapport over de werkwijze van Chinese hackers openbaar te maken. Het is belangrijk om dergelijke spionageactiviteiten van China te attribueren”, aldus minister Kajsa Ollongren van Defensie. “Zo verhogen we de internationale weerbaarheid tegen dit soort cyberspionage.”</p>

<p>De MIVD deelt op de website van het <a href="https://www.ncsc.nl/actueel/nieuws/2024/februari/6/nieuwe-malware-benadrukt-aanhoudende-interesse-in-edge-devices" aria-label="Nationaal Cyber Security Centrum (opent externe website)">Nationaal Cyber Security Centrum</a> (NCSC) informatie over het incident en de kenmerken van de malware. Hiermee kunnen gebruikers van het systeem FortiGate vaststellen of zij slachtoffer zijn geworden. Ook kunnen zij maatregelen treffen om zich te verdedigen.</p></div>
<h2>Achterdeurtje</h2>
        <p>De aangetroffen malware installeerde een ‘achterdeurtje’ door gebruik te maken van een bekende kwetsbaarheid in FortiGate apparaten. De publicatie van de MIVD beschrijft dus géén nieuwe kwetsbaarheid in alle FortiGate apparaten. </p><h2>Informatie voor gebruikers</h2>
        <p>De MIVD vraagt organisaties die deze malware aantreffen, om zich te melden bij het NCSC. Zo kan de Chinese spionagecampagne worden tegengegaan.</p></div></div>
  </body>
</html>
