<!DOCTYPE html>
<html>
  <head>
    <meta charset="utf-8" />
    <meta http-equiv="X-UA-Compatible" content="IE=edge,chrome=1" />
    <meta name="viewport" content="width=device-width, initial-scale=1" />
    <title>James Routley | Feed</title>
    <link
      rel="stylesheet"
      type="text/css"
      href="../styles.css"
      media="screen"
    />
  </head>
  <body>
    <a href="/index.html">Back</a>
    <a href="https://fdm.dk/nyheder/bilist/2025-01-populaer-tesla-model-dumper-med-et-brag-til-syn">Original</a>
    <h1>One in four 2020 Tesla Model 3 failed the Danish periodic inspection in 2024</h1>
    
    <div id="readability-page-1" class="page"><div>
  

<p><span><span><span><span>Elbilernes salgskurve er de seneste år gået stejlt opad, og mere end hver anden solgte nye bil er nu en elbil. Det mærker man nu også ude i landets synshaller, hvor elbiler ikke længere er et særsyn. Lige Godt 28.000 elbiler var i de første 11 måneder af 2024 til periodisk syn. </span></span></span></span></p>

<p><span><span><span><span>Det er dog langtfra alle elbiler, der klarer turen på liften lige godt. Især én model falder igennem: Tesla Model 3. Den populære elbil, som der kører i alt 35.000 af på de danske veje, blev lanceret i 2019, og dermed har den første store årgang været til sit første periodiske bilsyn i det forgangne år.</span></span></span></span></p>





<h2><span><span><span><span>Rasende høj dumpeprocent</span></span></span></span></h2>

<p><span><span><span>Af de 4.668 Tesla Model 3 årgang 2020, som mellem 1. januar og 21. november sidste år var til syn, dumpede de 1.051. Det svarer til 23 procent. Til sammenligning dumpede ’kun’ 9 procent af de øvrige elbiler, der var til syn i 2024, viser tal fra Færdselsstyrelsen, som FDM Test &amp; Bilsyn har analyseret. </span></span></span></p>

<p><span><span><span>– Det er en rasende høj dumpeprocent for Tesla Model 3, som Færdselsstyrelsens synsdata afslører, men det er desværre ikke noget, som overrasker os. Tallene indikerer, at kvaliteten og holdbarheden af Tesla Model 3, i hvert fald de første årgange, ikke er på niveau med andre bilmærker. Det er noget, vi også oplever, og som vi holder øje med, siger områdechef i FDMs tekniske rådgivning Lone Otto. </span></span></span></p>

<h2>Tesla har mere end hver 3. af alle fejl</h2>

<p><span><span><span>I</span></span></span><span><span><span> alt blev der fundet 1.392 fejl på de Tesla Model 3 årgang 2020, svarende til 0,3 fejl pr. synet model. Dermed blev der fundet tre gange så mange fejl i forhold til de øvrige elbiler, som blev synet sidste år. </span></span></span></p>



<p><span><span><span><span>Billedet fra de danske synshaller af Tesla Model 3 stemmer overens med synstal fra Tyskland. Også her faldt bilmodellen igennem i den årlige synsrapport fra tyske TÜV, der bl.a. syner biler. </span></span></span></span></p>

<p><span><span><span><span>Det er særligt fejlgrupperne „bremseudstyr“, „lygteudstyr“, „aksler, hjul og dæk“ samt „styretøj“, som bilerne dumper på. Noget man i FDMs tekniske rådgivning kan nikke genkendende til. </span></span></span></span></p>

<p><span><span><span>– Elbiler bremser på en anden måde, og derfor er problemer med bremserne velkendt. Men det er kritisk, at problemer med hjulophæng og ratslør er så udtalt på en bil, der ikke er ældre end Tesla Model 3. Det ser vi ikke på andre biler. Det samme gælder Teslas overrepræsentation af fejl på lygter, som ofte enten er løse, eller som blænder, siger Lone Otto</span></span></span></p>
<figure role="group">
<picture>
                  <source srcset="/sites/default/files/styles/ckeditor_textwidth_large/public/inline-images/Tesla%20Model%203_hjuloph%C3%A6ng_300dpi.jpg?itok=RdrIkHr9 1x" media="all and (min-width: 1440px)" type="image/jpeg" width="700" height="467"/>
              <source srcset="/sites/default/files/styles/ckeditor_textwidth_large/public/inline-images/Tesla%20Model%203_hjuloph%C3%A6ng_300dpi.jpg?itok=RdrIkHr9 1x" media="all and (min-width: 1200px) and (max-width: 1439px)" type="image/jpeg" width="700" height="467"/>
              <source srcset="/sites/default/files/styles/ckeditor_textwidth_large/public/inline-images/Tesla%20Model%203_hjuloph%C3%A6ng_300dpi.jpg?itok=RdrIkHr9 1x" media="all and (min-width: 992px) and (max-width: 1199px)" type="image/jpeg" width="700" height="467"/>
              <source srcset="/sites/default/files/styles/ckeditor_textwidth_large/public/inline-images/Tesla%20Model%203_hjuloph%C3%A6ng_300dpi.jpg?itok=RdrIkHr9 1x" media="all and (min-width: 768px) and (max-width: 991px)" type="image/jpeg" width="700" height="467"/>
              <source srcset="/sites/default/files/styles/ckeditor_textwidth_medium/public/inline-images/Tesla%20Model%203_hjuloph%C3%A6ng_300dpi.jpg?itok=6miTp5XF 1x" type="image/jpeg" width="500" height="334"/>
                  <img data-entity-type="file" data-entity-uuid="986dacef-e2f5-40ab-ae45-ea88e1364e59" data-responsive-image-style="ckeditor_contentwidth" src="https://fdm.dk/sites/default/files/styles/ckeditor_textwidth_small/public/inline-images/Tesla%20Model%203_hjuloph%C3%A6ng_300dpi.jpg?itok=04A14CHE" width="320" height="214" alt="Synsmand tester hjulophæng på Tesla Model 3" loading="lazy" typeof="foaf:Image"/>

  </picture>
<figcaption>Problemer med hjulophænget på tidligere årgange Tesla Model 3 er velkendt i FDMs tekniske rådgivning, og også noget, der ses ved syn. (Foto: FDM)</figcaption>
</figure>

<h2><span><span><span>62.000 elbiler skal til syn i år</span></span></span></h2>

<p><span><span><span>Det kommende år skal 62.000 elbiler til syn herhjemme – de 45.000 for første gang. Heriblandt Tesla Model 3 årgang 2021 og ikke mindst den første årgang af Tesla Model Y, der er den mest solgte elbil i Danmark. </span></span></span></p>

<p><span><span><span>– Vi har ingen grund til at tro, at yngre årgange af Tesla Model 3 vil adskille sig væsentligt fra årgang 2020, når det gælder fejl og dermed også dumpeprocent. Mere spændende bliver det at se, hvordan Tesla Model Y vil klare sig, siger Lone Otto og tilføjer:</span></span></span></p>

<p><span><span><span>– Tesla har fire års garanti på sine biler. Det passer med deres første syn. Et godt råd er derfor at få bilen gennemgået af en uvildig, inden man når skæringsdatoen. I det hele taget anbefaler vi, at man løbende servicerer sin bil og får gennemgået bilens bremser og generelle stand. Gerne en gang om året. Det gælder uanset bilmærke, eller om bilen overhovedet har et fast serviceinterval.</span></span></span></p>

<p>Opdateret 24. januar:</p>

<p><span><span>FDM har bedt Tesla om en kommentar til dels synstallene for deres Model 3 dels kritikken af bilens kvalitet. Det er ikke lykkedes at få. I en mail til FDM gør Tesla dog opmærksom på, at Tesla Model 3 fik et større facelift i 2021, og at modellen i 2023 kom i en ny og markant forbedret udgave. </span></span></p>

<div>
<div>
<h2><span><span><span><strong>Har du brug for hjælp?</strong></span></span></span></h2>

<p><span><span><span>Husk, som medlem af FDM kan du altid få hjælp af eksperter, der har den nyeste viden om elbiler.</span></span></span></p>

<p><a href="https://fdm.dk/vi-tilbyder/elbil-plugin-hybrid-fdms-raadgivning-kan-hjaelpe"><span><span><span>Kontakt rådgivningen</span></span></span></a></p>
</div>
</div>
</div></div>
  </body>
</html>
