<!DOCTYPE html>
<html>
  <head>
    <meta charset="utf-8" />
    <meta http-equiv="X-UA-Compatible" content="IE=edge,chrome=1" />
    <meta name="viewport" content="width=device-width, initial-scale=1" />
    <title>James Routley | Feed</title>
    <link
      rel="stylesheet"
      type="text/css"
      href="../styles.css"
      media="screen"
    />
  </head>
  <body>
    <a href="/index.html">Back</a>
    <a href="https://nordjyske.dk/nyheder/politik/digitaliseringsminister-vil-udfase-microsoft-i-sit-eget-ministerium/5616096">Original</a>
    <h1>Denmark: Minister for Digitalization wants to phase out Microsoft</h1>
    
    <div id="readability-page-1" class="page"><p>Fra næste måned har digitaliseringsminister Caroline Stage (M) planer om at mindske brugen af Microsoft og techgigantens programmer.</p><div>
            
<p>Planen er, at halvdelen af medarbejderne i ministeriet hen over sommeren skal benytte et andet tekstprogram end Office-pakken fra Windows, som Microsoft står bag.</p>

            
<p>Det siger Caroline Stage til Politiken.</p>

            
<p>- Jeg vil gerne selv gå forrest og prøve det af. Da muligheden bød sig, ville det da være helt skørt ikke at gribe chancen. Jeg glæder mig meget til at se, hvordan det fungerer i praksis, siger digitaliseringsministeren.</p>

            





            
<p>I stedet skal de ansatte i ministeriet benytte styreprogrammet Libre Office.</p>

            
<p>Microsoft står bag velkendte computerprogrammer som Word, Excel, Teams og PowerPoint.</p>

            
<p>Hvis det går som forventet, vil hele ministeriet være fri af Office-pakken i løbet af efteråret, lyder det.</p>

            
<p>Hvis skiftet væk fra Microsoft bliver for bøvlet, &#34;går vi bare tilbage til det andet på den korte bane&#34;, siger Caroline Stage.</p>

            
<p>Tiltaget sker i forbindelse med ministerens ønske om at gøre Danmark mere fri af techgiganter. Særligt gældende for techselskaber med hovedsæde i USA.</p>

            
<p>Caroline Stage har tidligere udtalt, at der skal gøres op med afhængigheden af de store techvirksomheder.</p>

            
<p>Ministerens plan om en udfasning kommer op til lanceringen af en såkaldt digitaliseringsstrategi, der er aftalt mellem staten, regionerne og kommunerne.</p>

            
<p>I den strategi kommer &#34;digital suverænitet&#34; til at være en prioritet fra dansk side, skriver Politiken.</p>

            
<p>Den aktuelle verdenssituation - heriblandt forholdet til USA - har sat skub i en stigende debat om beskyttelse af data og brugen af digital infrastruktur med hovedsæde i USA.</p>

            
<p>I de seneste dage har Enhedslisten og Alternativet ytret ønske om en større frigørelse fra amerikanske techgiganter.</p>

            
<p>Enhedslistens digitaliseringsordfører, Rosa Lund, mener, at Danmark skal kappe forbindelserne til de amerikanske techvirksomheder.</p>

            
<p>Samme ønske har Alternativets Helene Brydensholt gentaget til TV 2 Østjylland.</p>

            
<p>- I Alternativet ønsker vi, at regeringen hurtigst muligt får lagt en plan for, hvordan Danmark kommer fri af de amerikanske techgiganter og bliver digitalt suveræne, siger digitaliseringsordføreren.</p>

            
<p>/ritzau/</p>

                        </div></div>
  </body>
</html>
